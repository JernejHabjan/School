V grafičnem okolju GTK+/GNOME in z generatorjem vmesnikov glade realizirajte uporabniški vmesnik, ki temelji na glavnem oknu (GtkWindow).
 Glavno okno vsebuje naslednje komponente:
    vrstični menu (GtkMenuBar) z možnostmi Datoteka, Izbire1, Izbire2 in Pomoc (ki so kaskadni gumbi, katerim sledijo izvlečni menuji (GtkMenu)),
    orodno vrstico (GtkToolBar),
    delovno področje glavnega okna, ki vsebuje več podob, naštetih spodaj, in
    statusno vrstico (GtkLabel).

Delovno področje glavnega okna vsebuje naslednje podobe:
    polje za vnos teksta (GtkTextEntry),
    tri izključujoča stikala (GtkRadioButton)
    ukazni gumb (GtkButton),
    kombiniran izvlečni seznam (GtkComboBoxText), ki hrani tekst,
    krožno polje (GtkSpinButton),
    stikalo (GtkCheckBox) in
    vrstico za sporočila (GtkLabel).

Podčrtane črke v imenih izbir so mnemoniki, ki jih morate tudi realizirati.


Menu Datoteka naj vsebuje možnosti Odpri (klic dialoga za izbiro datoteke (GtkFileChooserDialog)),
Pobrisi (pobriše vsebino vrstice za sporočila in statusne vrstice) in Izhod(konča program).
Vsem možnostim menuja Datoteka dodajte tudi ustrezne bližnjice (npr. Ctrl+O, Ctrl+P in Ctrl+Q).
Menu Izbire1 naj vsebuje toliko končnih izbir, kot je črk v vašem imenu, pri tem pa naj bo i-ta končna
izbira v tem menuju sestavljena iz imena tega menuja (Izbire1) in i-te črke vašega imena. Primer: če je
nekomu ime Janez, ima menu pet končnih izbir, prva končna izbira je "Izbire1 J", druga končna izbira je "Izbire1 A",
tretja končna izbira je "Izbire1 N",četrta končna izbira je "Izbire1 E" in peta končna izbira je "Izbire1 Z",
pri čemer so podčrtane črke v oznakah izbir spet mnemoniki. Podobno realizirajte tudi menu Izbire2, ki pa naj
vsebuje toliko končnih izbir, kot je črk v vašem priimku, končne izbire pa naj bodo narejene tako kot pri menuju Izbire1,
pri čemer uporabite ime tega menuja (Izbire2) in j-to črko vašega priimka pri tvorjenju j-te končne izbire tega menuja.
Implementirajte tudi orodno vrstico (GtkToolBar), ki naj vsebuje vse končne izbire iz menujev Izbire1 in
Izbire2 (npr. "Izbire1 J", "Izbire1 A", ...). Vmesnik naj vsebuje tudi statusno vrstico, ki naj bo oznaka (GtkLabel),
v katero se naj ob izbiri možnosti iz menujev Izbire1 in Izbire2 (ali iz orodne vrstice) doda ustrezna črka na konec
obstoječega teksta.


V delovnem področju glavnega okna implementirajte polje za vnos teksta (GtkTextEntry), kombiniran izvlečni seznam (GtkComboBoxText),
ki hrani tekst, in ki v eni od svojih končnih izbir na začetku vsebuje kraj vašega prebivališča, izključujoča stikala
(GtkRadioButton) "Dodaj", "Odstrani prvega" in "Odstrani izbranega", ukazni gumb (GtkButton) "Izvedi izbrano akcijo",
krožno polje (GtkSpinButton), stikalo (GtkCheckBox) "Prepovej dvojnike" in vrstico za sporočila (GtkLabel). Ob pritisku
na gumb "Izvedi izbrano akcijo" naj se izvede akcija glede na izbrano izključujoče stikalo. V primeru da je izbrano
izključujoče stikalo "Dodaj", naj se vsebina polja za vnos teksta doda kot nov element v kombiniran izvlečni seznam,
ki hrani tekst, če 1) polje za vnos teksta ni prazno in 2) če še ne obstaja zapis s tako vsebino v kombiniranem
izvlečnem seznamu ali pa so dvojniki dovoljeni. Pritisk na gum "Izvedi izbrano akcijo" pa naj ob izbranem
izključujočem stikalu "Odstrani prvega" oziroma "Odstrani izbranega" povzroči odstranitev prvega oziroma izbranega
elementa iz kombiniranega izvlečnega seznama, ki hrani tekst, če ta ni prazen. V vrstico za sporočila naj se izpisuje,
katera operacija se trenutno izvaja, npr. "Dodajam", "Odstranjujem prvega", "Odstranjujem izbranega". S stikalom
(GtkCheckBox) "Prepovej dvojnike" pa nadziramo dodajanje podvojenih elementov v kombiniran izvlečni seznam, ki hrani tekst.
Če je to stikalo izbrano, je dodajanje elementov, ki so že v seznamu, prepovedano,sicer pa je dovoljeno.
Krožno polje naj hrani cela števila med  0 in 20. Ob spremembi izbrane vrednosti v krožnem polju naj se v vrstico za
sporočila izpiše element iz kombiniranega izvlečnega seznama, ki hrani tekst, in se nahaja na izbranem položaju,
oziroma "Ni elementa", če v seznamu ni toliko elementov.